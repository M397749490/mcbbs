{
    "title": "高深文言文 夹叙夹议：《克华传》",
    "author": "猪场AMX",
    "replyCount": 3,
    "timestamp": 1345005780,
    "txt_content": "周克华者，渝人也。其人有谋略，善使双枪。独行江南八载，杀伤者众。所过之处但闻其名，不知其所踪也。\n\n　　初，与母居于渝之井口。少任侠，尝与伙伴钓蟹与村头，无柴以为烹。伙伴欲窃之于邻，克华遂取柴于自家，终不肯窃邻人之一禾也。时众人皆以赌博为乐，唯克华弃之。其言寡，好读书习武。身短而力足，尝双手托举巨石。然克华未尝以武犯乡人，乡人亦不犯华。克华少时立誓行侠义之事，时人莫知其能。\n\n　　既无钱以读，乃与人佣工江上，后失其生计。尝驾车于渝，不得其志。又欲从军，终不得行。家赤贫，遂私售军械以养家。至天朝五十六年，以此获罪。克华甚为怨恨，方起劫财之心。\n\n　　克华既罢狱，两伏于渝之钱庄，杀伤五人，得钱二十四万之巨，克华喜，乃以此为业。治吏大恐，遣人捕之者急。然其全无踪迹，是为当日之悬案也。\n　　朝六十年，渡荆水至湘。居其地两载，于闹市中杀伤者三。湘人甚惧之。时小儿闻其名，昼夜不敢啼哭。朝六十三年，克华北上金陵，随一商贾至和燕钱庄。贾令下人持币出，克华急击之。尽取其钱财，缓步而行。金陵郡吏尽遣捕快，画影图形，挨户搜查。又闭四方城门，使虎贲军于途追捕。数日不可得。既不知其人，又恐见责，乃举曾犯开贵以代之。国人闻之，多恨其酷而惜其勇略。克华始扬名于外。\n\n　　克华善心计。每往一处，必先谋划良久。其人性狡而毒，劫财径击人首。人曰“爆头郎君”，谓之此也。克华每辄杀人，无不迎其面而击之。使十步之内，度不中不发，发即应声而倒。固无有不中者，其悍诚此可见。\n\n　　八月，潜行返渝。路杀一妇人于渝之钱庄。当是时，两男欲往执之，亦为克华所击。华登舆而走，及至歌乐山，未杀车夫而暴其踪。途遇盘查，一捕快力搏克华。快不敌，亡，克华亦不知所往。既知其踪，上令万余兵卒围于渝之大川。五日不获，得其遗矢。围之愈急，克华不得脱，毙于歌乐山下，年四十有二。亦有传克华已遁，然无有知其详者。\n\n　　评曰；克华者，国之巨盗也。戮无辜于市，以毒酷多智著称。克华虽悍，然其居三地，以一己之躯横行八载。官不查，吏不知，岂有失之者哉！官吏者，安民者也。三执克华而不得，人心惶恐，百姓不安。吾尝闻，克华至孝，少年侠气，此诚不可辨其真伪也。若如是，何至于此哉？使克华者，无生计以养家，虽下狱而不得教化。固心无善念，以至杀身害人，世人当记之。\n\n看过新闻就知道是周克*华\n",
    "replies": [
        {
            "author": "oomank",
            "timestamp": 1345005840,
            "txt_content": "看成了吴克"
        },
        {
            "author": "1277832129",
            "timestamp": 1345005900,
            "txt_content": "啥东西，你在发什么"
        },
        {
            "author": "$_$",
            "timestamp": 1345005900,
            "txt_content": "好长，，，，"
        }
    ]
}