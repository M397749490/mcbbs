{
    "title": "念一遍就过目不忘的诗词（3）",
    "author": "lf840924",
    "replyCount": 1,
    "timestamp": 1594885680,
    "txt_content": "《摸鱼儿·雁丘词》【金】元好问问世间，情为何物，直教生死相许？天南地北双飞客，老翅几回寒暑。欢乐趣，离别苦，就中更有痴儿女。君应有语，渺万里层云，千山暮雪，只影向谁去？\n横汾路，寂寞当年箫鼓，荒烟依旧平楚。招魂楚些何嗟及，山鬼暗啼风雨。天也妒，未信与，莺儿燕子俱黄土。千秋万古，为留待骚人，狂歌痛饮，来访雁丘处。\n\n\n\n\nfile_1594885666000.jpg (69.48 KB, 下载次数: 0)\n\n下载附件\n\n2020-7-16 15:47 上传\n\n\n\n\n\n\n",
    "replies": [
        {
            "author": "Burn燃",
            "timestamp": 1594889460,
            "txt_content": "好诗好诗！！！"
        }
    ]
}