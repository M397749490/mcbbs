{
    "title": "立个flag。",
    "author": "居仕�_jsjsgo",
    "replyCount": 13,
    "timestamp": 1592140560,
    "txt_content": " 本帖最后由 居仕 于 2020-6-14 21:17 编辑 \n\n我打算在成年之前看完吕思勉断代四史！ \n画风是这样的：\n历史果何等学问？治之果有何用耶？自浅者言之，则曰：史也者，前车之鉴也。昔人若何而得，则我可从而仿效之；若何而失，则我可引为鉴戒，斯言似是，而实不然。何则？大化之迁流，转瞬而已非其故，世事岂有真相同者？见为相同，皆察之未精者耳。\n　　执古方以药今病，安往而不贻误？近世西人东来，我之交涉，所以败绩失据者，正坐是也。然则史学果何用耶？ 曰：史也者，所以求明乎社会之所以然者也。宇宙间物，莫不有其所由成，社会亦何独不然？中国之社会，何以不同于欧洲？欧洲之社会，何以不同于日本？习焉不察，则不以为异，苟深思之，则知其原因极为深远，虽极研索之功，犹未易窥其万一也。因又有因，欲明世事之所由来，固非推之邃初不可。此近世史家，所以记载务求其详，年代务求其远；虽在鸿荒之世，而其视之之亲切，仍与目前之局等也。\n　　史事既极繁赜，而各时代之事势，又不能无变异，治史者自不能不画为段落。昔日史家，多依朝代为起讫。一姓之兴亡，诚与国势之盛衰，群治之升降，皆有关系，然二者究非同物，此近世史家，所以不依朝代，而随时势以分期也。分期之法，各家不同，而画周以前为一期，则殆无二致。是何哉？论者必日：封建易为郡县，实为史事一大界，斯固然也。然封建郡县之递嬗，其关系何以若是其大？则能言之者寡矣。盖世运恒自塞而趋于通，而其演进也，地理若为之限。以交通之阻隔，乃将世界文化，分为若干区；区自有其中心，而传播于其邻近；久之，则各区域之文化，更互相接而终合为一焉。此前世之行事，可以共征；亦今后之局势，可以豫烛者也。中国地处亚东，为世界文明发源地之一。其地东南滨海；西则青海、西藏，号称世界第一高原；北则蒙古、新疆，实为往古一大内海，山岭重叠，沙碛绵延，实非昔时人力，所能逾越；东北兴安岭之麓，虽土壤腴沃，而气候苦寒，开拓且非旦夕可期，更无论逾岭而北矣。职是故，中国今日之封域，实自成为一文化区。抟结此区域内之人民而一之，面诞敷其文化，则中国民族，在世界上所尽之责任也。此一区域之中，事势亦自分难易。内地之诸省及辽宁，久抟结为一体，吉、黑及蒙、新、海、藏，则不免时有离合焉。此等皆以大势言之，勿泥。封建废而郡县兴，则我民族抟结内地及辽宁之告成，而其经营吉、黑及蒙、新、海、藏之发轫也。其为史事一界画，不亦宜乎？ 复次：史材之同异，亦为治史者分画界线之大原因。今之言史材者，固不专恃文字，究以依据文字者为多，科学未兴之时则尤甚。西儒或分书籍为三种：一曰属于理智者，言学之书是也。二曰属于情感者，文辞是也。三曰属于记忆者，史籍是也。吾国旧分书籍为四部。经、子二部，略与其所谓属于理智者相当；集与其所谓属于情感者相当；集部后来，庞杂至不可名状，然其初，则专收文辞，实上承《七略》之《诗赋略》，说见《文史通义·文集篇》。史与其所谓属于记忆者相当；虽不密合，以大致言之固如是。然此乃后世事，非所语于古初。《汉志·大史公书》，尚附《春秋》之末，更微论秦以前也。吾国史官，设立甚早，然其所记，与后世史官所记者，实非同物。\n　　参看下章。况经秦火，尽为煨烬，谓古书亡于秦火，实诬罔之辞。自汉以后，更无祖龙，汉、隋诸志著录之书，什九安在？况古代学术之传，多在口耳，不专恃竹帛乎？然史经秦火而亡，则非虚语，以史在当时为官书也。《史记·六国表》曰：“秦既得意，烧天下诗书。诸侯史记尤甚，为其有所刺讥也。诗书所以复见者，多藏人家，而史记独藏周室，以故灭，惜哉惜哉。”人家之人当作民，此唐人避讳字未经改正者。周室二字，苞诸侯之国言，乃古人言语，以偏概全之例，非谓周室能尽藏列国之史。其仅存者，皆附经、子以传，则仍为言学术之书；而私家所称述，更无论矣。史以记载为主，古代之记载，缺乏如是，治古史之法，安得不与治后世之史异？治之之法异，斯其所成就者亦不同矣，此又古今史家，所以不期而同，于周、秦之间，皆若有一界画在者也。\n就凭我现在的文言功底，能看，但绝对费劲。",
    "replies": [
        {
            "author": "自由李代数",
            "timestamp": 1592142540,
            "txt_content": "是刚出审核吧？\n\n这个文言有些偏向古白话，不是太难啊"
        },
        {
            "author": "北极仙光",
            "timestamp": 1592142780,
            "txt_content": "那······预祝大佬flag成功完成？"
        },
        {
            "author": "深拥v",
            "timestamp": 1592142840,
            "txt_content": "嗝，我能全看懂（"
        },
        {
            "author": "自由李代数",
            "timestamp": 1592143500,
            "txt_content": "我也能看懂啊\n另外，你还有几年时间？"
        },
        {
            "author": "Ender56",
            "timestamp": 1592144160,
            "txt_content": "好奇你还有几年时间以供完成这个flag"
        },
        {
            "author": "👴是hlnb",
            "timestamp": 1592181480,
            "txt_content": "主要是长吧"
        },
        {
            "author": "kouki12345",
            "timestamp": 1592181780,
            "txt_content": "啊，这~~"
        },
        {
            "author": "小张up",
            "timestamp": 1592182080,
            "txt_content": "这古文够白话了，，"
        },
        {
            "author": "popooosss",
            "timestamp": 1592203140,
            "txt_content": "我中文不好,给点活路行吗"
        },
        {
            "author": "请带带小心",
            "timestamp": 1592203980,
            "txt_content": "这个。。。。古文水贴大法"
        },
        {
            "author": "规范法规",
            "timestamp": 1592204460,
            "txt_content": "提示: 作者被禁止或删除 内容自动屏蔽"
        },
        {
            "author": "繁星之梦1.14",
            "timestamp": 1592218620,
            "txt_content": "啊这，密密麻麻的看不懂"
        },
        {
            "author": "居仕�_jsjsgo",
            "timestamp": 1592574060,
            "txt_content": "自由李代数 发表于 2020-6-14 21:49\n是刚出审核吧？\n\n这个文言有些偏向古白话，不是太难啊\n这是最简单的部分。"
        }
    ]
}