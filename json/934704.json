{
    "title": "「原创-单篇」仿古杂文两篇",
    "author": "Smokey_Days",
    "replyCount": 1,
    "timestamp": 1577008560,
    "txt_content": " 本帖最后由 Smokey_Days 于 2019-12-22 18:02 编辑 \n\n末影论\n　　末影者，居乎两界之外，不入亡灵之属；非节肢之类，异刌民之族。飘飘乎朝自极北而夕至南境，灵动乎不受弓失箭镞。其名显而身不见，其力可断石而不喜干戈。人言之，曰：「此造化之神通也。」\n　　呜呼！纵其通世之能，乘羊角而逍遥，踏清气而自在，犹有惧而不可触之物。水者，人之本，鱼之居。其锐也不如金铁，其刚也不比丝绸。木离之不活，兽乏之不存，而末影惧之矣。古人云：「有三利必有三害。」万物有其所不能至也。木之蔚然，火之则烬；尸之怖然，照之则焚。末影者，静则粲然，动则靡然，然润之则伤。髑髅不言日，末影不论水，如是而已。\n　　嗟乎！末影者，逆旅于宇内而怀土于玄柱①，其犹有不可言之物。今之众人，其振鞭者，不如末影之双足，其之上界者，须假要塞之门户。末影犹知不论水，盖因水也者其所不及也。吾等非魑非魅，孰可籍牛皮数卷而自以为知尽天下事乎？\n注：①：玄柱，黑色的柱子，即黑曜石柱，代指末地。\n游将山并见蠹有感\n　　余出官二年有余。是日一旧友至，其博闻强识，少有文名，言：「吾闻此地有旧铁矿之坑，其穴纵横交错，有邃然不知其底者。愿随君同观之。」乃轻骑简从，偕之同往。\n　　城北三里，将山是也，王将军之冢在山阴。山阳有洞，产铁矿。故将山者一作铁甲山也。铁，国之重也，故有卒十许守之。洞有二口，西为旧洞，壁有数记游，一诗曰：「将军山后将军冢，铁甲山前铁甲洞。旧袍戈矛零落尽，残阳犹照满山红。」颇有意境，惜其名佚，不知何者所为。\n　　一老翁自洞出，自言工于矿上，二十有六年矣，受命领余等入。初，其势平，松明摇动，人影斑驳。复行百步，见一陡坡，下。洞分为二，入左。老翁予余等火把各一，曰：「此之入即为废矿矣，不复常明。」行数十步，道狭然，抚之，有斧斨之痕。又行数十步，复开朗。长谷直行，有若巨剑斩之，飞栈相连，若长龙栖于壁，不见首尾。晦然窈然，目不触底。\n　　遂沿道而行，忽闻窸窣声，若春蚕食叶，几近不可闻。但见老矿工怵而止步，曰：「呜呼！蠹至也！」且退且言曰：「未下矿者，所惧者手中镐也。二载惧路冥，五岁恐穴崩。今吾下矿二十有六年矣，未有不曾见之灾也，所畏者唯蠹也。《鉴怪》①曰：『蠹者，阴浊之气所化，行不定，无郤不行，无孔不入，无缝不钻，无间不处。不喜动，常居岩中，所经之石俱解。多见于大山之下。』单只不足惧，然其行则成群，又蛰伏于岩中，故人遇之则仅余骨矣。又因其所过之岩俱崩解，故凡蠹所至必有穴崩。乃矿下之大害也。」言罢，已至入时狭道，老者吹哨击壁以示警。时许，所至矿工者五，老者施令井然，处变不惊，复遣一矿工送余等出山。方知其乃矿长是也。\n　　既归，同饮。问友曰：「此行尽兴否？」友答曰：「虽未尽全观，然既见蠹灾，不虚此行也。」对而笑。\n　　次日，忆游将山之事，颇有感于斯。夫蠹者，浊气也，孩童不能敌；山者，千钧也，夔兽不能撼。然则蠹之所至，岩壁不能阻，磐石不可当，何也？盖气者无形而石者有纹也。是故广厦之危，崩于蚁穴；大椿固硕，倒于虫啮。祸患积于毫厘，灾厄始于忽微。蝗不足惧，聚则成灾；蠹虽小弱，群则成患。盗不足虑，党则可国。原之，其势已成，固难消弭之也。然《章》②云：「诸患之未发，谓之伏；既发，谓之患。」弭患于伏，大害乃无，如是而已。庄宗崩于伶人，汉家亡于阉宦，扁鹊之治蔡桓，贾谊之论诸王，皆如此。《大学》曰：「虑而后能得。」为官者无使以轻慢而亡身哉！\n　　官尚如此，为国者何？\n注：①：《鉴怪》，一本记载各类怪物习性的典籍。\n②：《章》，即《六章》，作者不详。\n\n不知道艾特列表里的人还有多少在活跃...那就不艾特了吧。",
    "replies": [
        {
            "author": "zghh008",
            "timestamp": 1581593580,
            "txt_content": "活学活用"
        }
    ]
}