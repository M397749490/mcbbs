{
    "title": "「原创-单篇」《渔人歌》并序",
    "author": "Smokey_Days",
    "replyCount": 0,
    "timestamp": 1579786560,
    "txt_content": " 本帖最后由 Smokey_Days 于 2020-1-23 21:46 编辑 \n\n渔人歌\n序三年春，余偕友游诸江阴，至海陆之际，望水天相接，浩浩汤汤，闻一渔人歌，歌曰：「海有礁兮天有涯，君此去兮何日归？」其歌凄怆幽然，虽有旷远之境而难抑悲痛苦别之情。念及旧乡，颇有所感，故问之。答曰：「此歌作于百年前，时溺尸乱海，沿海皆苦之。一寡妇藏于洞遭一溺尸袭，溺尸停其前而不食。俟日出，穴明，方知此溺尸乃寡妇之亡夫也，盖其渔于海中，死于溺尸。民感于斯，作《渔人歌》以颂之。」余闻之惘然：夫尸傀者，死而余求食之志也，尚念旧情。何况人乎？随行一友强于识，渔人歌者三，其可背而诵之，不失一字。至逆旅，录之。\n 海有礁兮天有涯，君此去兮何日归？沙有岸兮邦有疆，君此去兮几时回？登兹楼兮四望，叹天光兮式微。江入海兮帆已扬，君所之兮何所为？\n扶摇兮羊角，波摇兮海涛。尸傀兮凶兆，折樯兮断棹。哀我渔夫兮出海苦，浪平兮厄伏。君不见百女兮临岸哭：十者去兮九者无！非我所愿兮半死生，捉饵兮布罾。君不见朱门兮食鲭：鱼者之命兮肉食者羹！\n兰樯兮桂枻，泛舟兮海际。江濔兮雨霁，网鳀兮捕鲵。乌云聚兮日不见，狂风作兮避礁岩。妖行兮海间，尸登兮船檐。\n舞秦弓兮拔吴剑，船员聚兮列阵严。溺尸前兮食争先，夜色茫茫兮蔽海天。朝 阳兮又当空。船犹行兮人无踪。思妇望兮海中，浪起兮千万重。岁月去兮复高秋，夫念兮妇忧。欲销愁兮无酒，离人去兮犹愁。\n尸潮近兮村空，妇不及避兮藏洞中。恶鬼近兮潃气冲，雷震鸣兮声隆隆！正胆慑兮未下口，溺尸立兮僵持久。天明兮见面庞，游子颜兮依旧。原是一日夫妻兮百日恩，旧时情兮尚留痕！生时符兮胸前挂，亡者犹忆旧时人！\n\n\n那就艾特一下上次评过分的人？\n@2759159258 @上官轩清 @ItIsEnderman @nggcgg2 @ETW_Derp @Shinatobe |\n",
    "replies": []
}