{
    "title": "本水怪日常",
    "author": "shengzhege",
    "replyCount": 27,
    "timestamp": 1588505700,
    "txt_content": "就是让我朋友背这个，玩一次MC背5次\n帝高阳之苗裔兮，朕皇考曰伯庸。\n摄提贞于孟陬兮，惟庚寅吾以降。\n皇览揆余初度兮，肇锡余以嘉名：\n名余曰正则兮，字余曰灵均。\n纷吾既有此内美兮，又重之以修能。\n扈江离与辟芷兮，纫秋兰以为佩。\n汩余若将不及兮，恐年岁之不吾与。\n朝搴阰之木兰兮，夕揽洲之宿莽。\n日月忽其不淹兮，春与秋其代序。\n惟草木之零落兮，恐美人之迟暮。\n不抚壮而弃秽兮，何不改乎此度？\n乘骐骥以驰骋兮，来吾道夫先路！\n昔三后之纯粹兮，固众芳之所在。\n杂申椒与菌桂兮，岂惟纫夫蕙茝！\n彼尧、舜之耿介兮，既遵道而得路。\n何桀纣之昌披兮，夫唯捷径以窘步。\n惟夫党人之偷乐兮，路幽昧以险隘。\n岂余身之惮殃兮，恐皇舆之败绩！\n忽奔走以先后兮，及前王之踵武。\n荃不查余之中情兮，反信谗而齌怒。\n余固知謇謇之为患兮，忍而不能舍也。\n指九天以为正兮，夫惟灵修之故也。\n曰黄昏以为期兮，羌中道而改路！\n初既与余成言兮，后悔遁而有他。\n余既不难夫离别兮，伤灵修之数化。\n余既滋兰之九畹兮，又树蕙之百亩。\n畦留夷与揭车兮，杂杜衡与芳芷。\n冀枝叶之峻茂兮，愿俟时乎吾将刈。\n虽萎绝其亦何伤兮，哀众芳之芜秽。\n众皆竞进以贪婪兮，凭不厌乎求索。\n羌内恕己以量人兮，各兴心而嫉妒。\n忽驰骛以追逐兮，非余心之所急。\n老冉冉其将至兮，恐修名之不立。\n朝饮木兰之坠露兮，夕餐秋菊之落英。\n苟余情其信姱以练要兮，长顑颔亦何伤。\n掔木根以结茞兮，贯薜荔之落蕊。\n矫菌桂以纫蕙兮，索胡绳之纚纚。\n謇吾法夫前修兮，非世俗之所服。\n虽不周于今之人兮，愿依彭咸之遗则。\n长太息以掩涕兮，哀民生之多艰。\n余虽好修姱以鞿羁兮，謇朝谇而夕替。\n既替余以蕙纕兮，又申之以揽茝。\n亦余心之所善兮，虽九死其犹未悔。\n怨灵修之浩荡兮，终不察夫民心。\n众女嫉余之蛾眉兮，谣诼谓余以善淫。\n固时俗之工巧兮，偭规矩而改错。\n背绳墨以追曲兮，竞周容以为度。\n忳郁邑余侘傺兮，吾独穷困乎此时也。\n宁溘死以流亡兮，余不忍为此态也！\n鸷鸟之不群兮，自前世而固然。\n何方圜之能周兮？夫孰异道而相安？\n屈心而抑志兮，忍尤而攘诟。\n伏清白以死直兮，固前圣之所厚。\n悔相道之不察兮，延伫乎吾将反。\n回朕车以复路兮，及行迷之未远。\n步余马于兰皋兮，驰椒丘且焉止息。\n进不入以离尤兮，退将复修吾初服。\n制芰荷以为衣兮，集芙蓉以为裳。\n不吾知其亦已兮，苟余情其信芳。\n高余冠之岌岌兮，长余佩之陆离。\n芳与泽其杂糅兮，唯昭质其犹未亏。\n忽反顾以游目兮，将往观乎四荒。\n佩缤纷其繁饰兮，芳菲菲其弥章。\n民生各有所乐兮，余独好修以为常。\n虽体解吾犹未变兮，岂余心之可惩？\n女嬃之婵媛兮，申申其詈予，\n曰：“鲧婞直以亡身兮，终然夭乎羽之野。\n汝何博謇而好修兮，纷独有此姱节？\n薋菉葹以盈室兮，判独离而不服。”\n众不可户说兮，孰云察余之中情？\n世并举而好朋兮，夫何茕独而不予听？\n依前圣以节中兮，喟凭心而历兹。\n济沅、湘以南征兮，就重华而敶词：\n启《九辩》与《九歌》兮，夏康娱以自纵。\n不顾难以图后兮，五子用失乎家衖。\n羿淫游以佚畋兮，又好射夫封狐。\n固乱流其鲜终兮，浞又贪夫厥家。\n浇身被服强圉兮，纵欲而不忍。\n日康娱而自忘兮，厥首用夫颠陨。\n夏桀之常违兮，乃遂焉而逢殃。\n后辛之菹醢兮，殷宗用而不长。\n汤、禹俨而祗敬兮，周论道而莫差。\n举贤才而授能兮，循绳墨而不颇。\n皇天无私阿兮，览民德焉错辅。\n夫维圣哲以茂行兮，苟得用此下土。\n瞻前而顾后兮，相观民之计极。\n夫孰非义而可用兮？孰非善而可服？\n阽余身而危死兮，览余初其犹未悔。\n不量凿而正枘兮，固前修以菹醢。\n曾歔欷余郁邑兮，哀朕时之不当。\n揽茹蕙以掩涕兮，沾余襟之浪浪。\n跪敷衽以陈辞兮，耿吾既得此中正。\n驷玉虬以桀鹥兮，溘埃风余上征。\n朝发轫于苍梧兮，夕余至乎县圃。\n欲少留此灵琐兮，日忽忽其将暮。\n吾令羲和弭节兮，望崦嵫而勿迫。\n路漫漫其修远兮，吾将上下而求索。\n饮余马于咸池兮，总余辔乎扶桑。\n折若木以拂日兮，聊逍遥以相羊。\n前望舒使先驱兮，后飞廉使奔属。\n鸾皇为余先戒兮，雷师告余以未具。\n吾令凤鸟飞腾兮，继之以日夜。\n飘风屯其相离兮，帅云霓而来御。\n纷总总其离合兮，斑陆离其上下。\n吾令帝阍开关兮，倚阊阖而望予。\n时暧暧其将罢兮，结幽兰而延伫。\n世溷浊而不分兮，好蔽美而嫉妒。\n朝吾将济于白水兮，登阆风而绁马。\n忽反顾以流涕兮，哀高丘之无女。\n溘吾游此春宫兮，折琼枝以继佩。\n及荣华之未落兮，相**之可诒。\n吾令丰隆乘云兮，求宓妃之所在。\n解佩纕以结言兮，吾令謇修以为理。\n纷总总其离合兮，忽纬繣其难迁。\n夕归次于穷石兮，朝濯发乎洧盘。\n保厥美以骄傲兮，日康娱以淫游。\n虽信美而无礼兮，来违弃而改求。\n览相观于四极兮，周流乎天余乃下。\n望瑶台之偃蹇兮，见有娀之佚女。\n吾令鸩为媒兮，鸩告余以不好。\n雄鸠之鸣逝兮，余犹恶其佻巧。\n心犹豫而狐疑兮，欲自适而不可。\n凤皇既受诒兮，恐高辛之先我。\n欲远集而无所止兮，聊浮游以逍遥。\n及少康之未家兮，留有虞之二姚。\n理弱而媒拙兮，恐导言之不固。\n世溷浊而嫉贤兮，好蔽美而称恶。\n闺中既以邃远兮，哲王又不寤。\n怀朕情而不发兮，余焉能忍而与此终古？\n索琼茅以筳篿兮，命灵氛为余占之。\n曰：“两美其必合兮，孰信修而慕之？\n思九州之博大兮，岂惟是其有女？”\n曰：“勉远逝而无狐疑兮，孰求美而释女？\n何所独无芳草兮，尔何怀乎故宇？”\n世幽昧以昡曜兮，孰云察余之善恶？\n民好恶其不同兮，惟此党人其独异！\n户服艾以盈要兮，谓幽兰其不可佩。\n览察草木其犹未得兮，岂珵美之能当？\n苏粪壤以充祎兮，谓申椒其不芳。\n欲从灵氛之吉占兮，心犹豫而狐疑。\n巫咸将夕降兮，怀椒糈而要之。\n百神翳其备降兮，九疑缤其并迎。\n皇剡剡其扬灵兮，告余以吉故。\n曰：“勉升降以上下兮，求矩矱之所同。\n汤、禹俨而求合兮，挚、咎繇而能调。\n苟中情其好修兮，又何必用夫行媒？\n说操筑于傅岩兮，武丁用而不疑。\n吕望之鼓刀兮，遭周文而得举。\n宁戚之讴歌兮，齐桓闻以该辅。\n及年岁之未晏兮，时亦犹其未央。\n恐鹈鴃之先鸣兮，使夫百草为之不芳。”\n何琼佩之偃蹇兮，众薆然而蔽之。\n惟此党人之不谅兮，恐嫉妒而折之。\n时缤纷其变易兮，又何可以淹留？\n兰芷变而不芳兮，荃蕙化而为茅。\n何昔日之芳草兮，今直为此萧艾也？\n岂其有他故兮，莫好修之害也！\n余以兰为可恃兮，羌无实而容长。\n委厥美以从俗兮，苟得列乎众芳。\n椒专佞以慢慆兮，樧又欲充夫佩帏。\n既干进而务入兮，又何芳之能祗？\n固时俗之流从兮，又孰能无变化？\n览椒兰其若兹兮，又况揭车与江离？\n惟兹佩之可贵兮，委厥美而历兹。\n芳菲菲而难亏兮，芬至今犹未沬。\n和调度以自娱兮，聊浮游而求女。\n及余饰之方壮兮，周流观乎上下。\n灵氛既告余以吉占兮，历吉日乎吾将行。\n折琼枝以为羞兮，精琼爢以为粻。\n为余驾飞龙兮，杂瑶象以为车。\n何离心之可同兮？吾将远逝以自疏。\n邅吾道夫昆仑兮，路修远以周流。\n扬云霓之晻蔼兮，鸣玉鸾之啾啾。\n朝发轫于天津兮，夕余至乎西极。\n凤皇翼其承旗兮，高翱翔之翼翼。\n忽吾行此流沙兮，遵赤水而容与。\n麾蛟龙使梁津兮，诏西皇使涉予。\n路修远以多艰兮，腾众车使径待。\n路不周以左转兮，指西海以为期。\n屯余车其千乘兮，齐玉轪而并驰。\n驾八龙之婉婉兮，载云旗之委蛇。\n抑志而弭节兮，神高驰之邈邈。\n奏《九歌》而舞《韶》兮，聊假日以偷乐。\n陟升皇之赫戏兮，忽临睨夫旧乡。\n仆夫悲余马怀兮，蜷局顾而不行。\n乱曰：已矣哉！\n国无人莫我知兮，又何怀乎故都！\n既莫足与为美政兮，吾将从彭咸之所居！",
    "replies": [
        {
            "author": "FaceTime",
            "timestamp": 1588505700,
            "txt_content": "我猜是楚辞"
        },
        {
            "author": "⚡️👮",
            "timestamp": 1588505760,
            "txt_content": "这是个啥？"
        },
        {
            "author": "shengzhege",
            "timestamp": 1588505760,
            "txt_content": "FaceTime 发表于 2020-5-3 19:35\n我猜是楚辞\n不是，是离骚"
        },
        {
            "author": "FaceTime",
            "timestamp": 1588505820,
            "txt_content": "shengzhege 发表于 2020-5-3 19:36\n不是，是离骚\n这种这么多兮兮兮的的文体叫楚辞"
        },
        {
            "author": "shengzhege",
            "timestamp": 1588505820,
            "txt_content": "FaceTime 发表于 2020-5-3 19:37\n这种这么多兮兮兮的的文体叫楚辞\n下次讲清楚点"
        },
        {
            "author": "_nan",
            "timestamp": 1588505880,
            "txt_content": "字数那么多 那能叫水贴啊"
        },
        {
            "author": "卡壳",
            "timestamp": 1588505880,
            "txt_content": "这必须要背过吗"
        },
        {
            "author": "FaceTime",
            "timestamp": 1588505940,
            "txt_content": "shengzhege 发表于 2020-5-3 19:37\n下次讲清楚点\n这是哪个阶段的，我高中都只用背后面的，这好像是全文吧？"
        },
        {
            "author": "shengzhege",
            "timestamp": 1588505940,
            "txt_content": "卡壳 发表于 2020-5-3 19:38\n这必须要背过吗\n恩恩，是滴"
        },
        {
            "author": "卡壳",
            "timestamp": 1588506000,
            "txt_content": "shengzhege 发表于 2020-5-3 15:39\n恩恩，是滴\n背完头都秃了"
        },
        {
            "author": "shengzhege",
            "timestamp": 1588506000,
            "txt_content": "FaceTime 发表于 2020-5-3 19:39\n这是哪个阶段的，我高中都只用背后面的，这好像是全文吧？\n没错，是全文"
        },
        {
            "author": "FaceTime",
            "timestamp": 1588506060,
            "txt_content": "shengzhege 发表于 2020-5-3 19:40\n没错，是全文\n太惨了，还好我生的早，要不我也得背这么长的东西"
        },
        {
            "author": "zero°C.",
            "timestamp": 1588506120,
            "txt_content": "我背个茅屋为秋风所破歌都头痛，\n\n上高中我不得……………了啊"
        },
        {
            "author": "北极仙光",
            "timestamp": 1588506120,
            "txt_content": "背离骚？  "
        },
        {
            "author": "PTSD∝龌龊闵",
            "timestamp": 1588506480,
            "txt_content": "恐怖的大佬啊！"
        },
        {
            "author": "mohui666",
            "timestamp": 1588507380,
            "txt_content": "这是什么？"
        },
        {
            "author": "452469290",
            "timestamp": 1588523520,
            "txt_content": "哈哈哈  他可能不想让你玩"
        },
        {
            "author": "优秀奇g",
            "timestamp": 1588577100,
            "txt_content": "这是背的什么"
        },
        {
            "author": "1838383",
            "timestamp": 1588577400,
            "txt_content": "看不懂,这是什么"
        },
        {
            "author": "1838383",
            "timestamp": 1588577400,
            "txt_content": "看不懂,这是什么"
        },
        {
            "author": "🌱⛄🐏",
            "timestamp": 1588577760,
            "txt_content": "FaceTime 发表于 2020-5-3 19:35\n我猜是楚辞\n是《离骚》，楚辞只是屈原创作的新诗体"
        },
        {
            "author": "🌱⛄🐏",
            "timestamp": 1588577880,
            "txt_content": "1838383 发表于 2020-5-4 15:30\n看不懂,这是什么\n离骚全文"
        },
        {
            "author": "🌱⛄🐏",
            "timestamp": 1588577880,
            "txt_content": "优秀奇g 发表于 2020-5-4 15:25\n这是背的什么\n离骚全文"
        },
        {
            "author": "🌱⛄🐏",
            "timestamp": 1588577880,
            "txt_content": "mohui666 发表于 2020-5-3 20:03\n这是什么？\n离骚全文"
        },
        {
            "author": "Noreied",
            "timestamp": 1588578360,
            "txt_content": "可怜。。。。。。。"
        },
        {
            "author": "一只小水怪",
            "timestamp": 1588578480,
            "txt_content": "这莫非是史上最长古文“离骚”？？？"
        },
        {
            "author": "1165205027",
            "timestamp": 1588578540,
            "txt_content": "可以，水贴怪"
        }
    ]
}