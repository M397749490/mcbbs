{
    "title": "苏子愀然，正襟危坐而问客曰：“何为其然也？”客曰：“月明星稀，乌鹊南",
    "author": "1241470596",
    "replyCount": 8,
    "timestamp": 1586355420,
    "txt_content": "苏子愀然，正襟危坐而问客曰：“何为其然也？”客曰：“月明星稀，乌鹊南飞，此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆‘州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”\n苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎!且夫天地之间，物各有主,苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭，是造物者之无尽藏也，而吾与子之所共适。”",
    "replies": [
        {
            "author": "OLG_lao_ba",
            "timestamp": 1586355420,
            "txt_content": "复制 粘贴 鉴定完毕"
        },
        {
            "author": "专刀你",
            "timestamp": 1586355480,
            "txt_content": "这不是谁谁谁的签名吗？"
        },
        {
            "author": "❤️🍓",
            "timestamp": 1586355600,
            "txt_content": "茶馆诗人+1"
        },
        {
            "author": "自由李代数",
            "timestamp": 1586355720,
            "txt_content": "charon1 发表于 2020-4-8 22:20\n茶馆诗人+1\n大姐，复制粘贴前赤壁赋都看不出来？"
        },
        {
            "author": "曦灬月",
            "timestamp": 1586355720,
            "txt_content": "复制+粘贴=此贴"
        },
        {
            "author": "❤️🍓",
            "timestamp": 1586355780,
            "txt_content": "自由李代数 发表于 2020-4-8 22:22\n大姐，复制粘贴前赤壁赋都看不出来？\n我男的，而且我是来氵的"
        },
        {
            "author": "BiggayJN",
            "timestamp": 1586355840,
            "txt_content": "复制居仕先生的签名真要脸啊"
        },
        {
            "author": "mohui666",
            "timestamp": 1586357280,
            "txt_content": "你复制的。"
        }
    ]
}